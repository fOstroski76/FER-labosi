Sustav je implementiran kao password manager koji dozvoljava korisniku pohranu uređenih parova (adresa, zaporka) , pregled zaporki za određenu adresu i izmjenu zaporke za postojeću adresu.

Pri unosu uređenog para (adresa, zaporka) par će se spremiti u obliku "adresa lozinka" (dakle s razmakom) u jedan red .txt datoteke. Svaki red predstavlja drugi uređeni par (adresa, zaporka).

Kada se par pohrani u gore navedenom obliku, taj par se zaštićuje enkripcijom. Najprije se na svaki par dodaje 16 nasumično generiranih bajtova kao prefiks da se izbjegne mogućnost praznog stringa.
Zatim se taj cijeli niz pretvori u bajtove i takav se može kriptirati. Iduće što će alat učiniti je da pomoću master passworda i tzv. "salta" koristeći funkciju za derivaciju ključa PBKDF2
kreira specijalni tajni ključ koji će se koristiti za kriptiranje pomoću blok algoritma AES. Salt je nasumično generiran niz od 16 bajtova pomoću metode get_random_bytes is Crypto biblioteke.

Nakon što je tajni ključ uspješno kreiran, naš pohranjeni niz bajtova koji sadrži uređeni par kriptira se algoritmom AES, pritom koristeći tajni ključ i IV (inicijalizacijski vektor), koji
je također generiran pomoću metode get_random_bytes i duljine je 16 bajtova. IV je jedinstven za svaki par (adresa, zaporka), baš kao i salt. HMAC_HASH_MODULE korišten u AES enkripciji je 
SHA256, a koristi se GCM način rada AES-a.

Korištenjem ove kombinacije osigurali smo i povjerljivost i integritet podataka. Povjerljivost smo osigurali korištenjem AES blok ciphera koji koristi simetrično kriptiranje. Kako AES zahtjeva
i ključ i nasumični IV, time je osigurano da čak i dva ista teksta koja želimo kriptirati neće imati jednaki rezultat kriptiranja, jer će se IV-evi razlikovati. AES se u trenutku pisanja
ove laboratorijske vježbe smatra sigurnim. Dodavanjem GCM-a postižemo integritet zato što GCM pri AES kriptiranju generira jedinstveni "tag" kombinirajući ključ i izvorni tekst koji kodiramo.
Ako bi se kriptirani podatci mijenjali, pomoću taga bismo znali da se to dogodilo.

Pri pohrani kriptiranog para u datoteku, na taj enkriptirani tekst konkateniraju se i korišteni salt i IV i tag za svaki par. Tako mijenjanjem bilo kojeg od tih podataka sustav će prepoznati
da nešto nije u redu. Budući da tajni ključ ovisi i o master passwordu i saltu, izmjena samo jedne stvari od te dvije će dati drukčije kriptiranje i prilikom dekriptiranja doći će do pogreške
. U sustavu se dekriptiraju svi podatci kada god se pokreće radnja na jednom, tako da čak i ako se izmijeni npr. 4. red u .txt datoteci (4. uređeni par), prilikom upisa bilo koje naredbe za bilo
koji drugi par sustav će uočiti promjenu u datoteci.

Alati ne prihvaćaju "slabe" lozinke, odnosno svaka lozinka da bi bila valjana mora ispunjavati sljedeće uvjete:

1. Min. duljina 8 znakova
2. Ima min. jedno malo slovo
3. Ima min. jedno veliko slovo
4. Ima min. jedan specijalni znak 